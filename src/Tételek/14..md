## Merev test tehetetlenségi nyomatéka, Steiner-tétel, merev test egyensúlya és változó mozgása.

### Tehetetlenségi nyomaték
>Egy tömegpontrendszer tehetetlenségi nyomatéka az egyes tömegpontok tehetetlenségi nyomatékainak összege:
>$$\theta=\sum_{i=1}^N\theta_i=\sum_{i=1}^Nm_i{r_i}^2$$
>Folytonos tömegeloszlás esetén az infinitezimális $dV$ térfogatú darab tömege $\rho dV$ Tehetetlenségi nyomatéka $dmr^2=\rho dVr^2$ Tehát az egész test tehetetlenségi nyomatéka:
>$$\theta=\int_V\rho r^2dV$$
>ahol $r$ a tengelytől mért távolság.

### Steiner-tétel
>Ha tudjuk a tehetetlenségi nyomatékot egy, a súlyponton átmenő tengelyre ($\theta_S$), akkor a vele párhuzamos, tőle $d$ távolságban lévő tengelyre a tehetetlenségi nyomaték:
>$$\theta_d=\theta_S+md^2$$

### Merev testek mechanikája
>Egy merev test bármely két pontjának távolsága időben állandó. (Nem deformálódik.) Egy merev test egyensúlyának feltételei: 
> - a testre ható külső erők eredője nulla
> - a külső erők bármely pontra (illetve tengelyre) vonatkozó forgatónyomatékainak eredője nulla.
>Itt az egyensúly nem csak a statikus állapotot jelenti, hanem állandó sebességű mozgást és állandó szögsebességű forgást is.
>
>Változó mozgás esetén a merev test mozgása tehát haladó mozgásból és forgómozgásból áll.
> - A haladó mozgást (a tömegközéppont gyorsulását) a tömeg-középponti tételből kaphatjuk meg.
>$$m\vec{a}_S=\sum_{i=1}^N\vec{F}_i$$
> - A forgó mozgás szöggyorsulását pedig a forgómozgás alapegyenletéből lehet meghatározni.
>$$M_e=\theta\beta$$