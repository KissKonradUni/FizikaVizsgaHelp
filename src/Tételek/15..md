## Hidrosztatika. Folyadékok és gázok tulajdonságai, nyomás definíciója, hidrosztatikai nyomás, Pascal törvénye, felhajtó erő, Archimédesz törvénye.

### Hidrosztatika, folyadékok és gázok
>A folyadékok és gázok közös tulajdonsága hogy alakjukat szabadon változtatják. Ha a részecskékből álló felépítés helyett ezeket folytonos tömegeloszlásúnak tekintjük, akkor kontinuumról beszélünk.
>A hidrosztatika a nyugvó folyadékok mechanikája.

### Nyomás
>Egy pontban a nyomás a pontot körülvevő (végtelen) kicsiny felületre ható erő felületre merőleges komponense, osztva a felület nagyságával. Skalár mennyiség.
>$$p=\lim_{A\rightarrow0}\frac{F_{\bot}(A)}{A}\quad\quad\quad\left[\frac{N}{m^2}=Pa\right]$$
>A hidrosztatikai nyomás a folyadékok $h$ magasságú oszlopa által kifejtett súlyereje által okozott nyomás.
>$$p=\frac{mg}{A}=\frac{\rho V\cdot g}{A}=\frac{\rho Ah\cdot g}{A}=h\rho g$$
>Mivel a folyadékok alakja szabadon változhat, adott mélységben a nyugvó folyadék nyomása nem függ a felület irányításától, a kifejtett erő mindig merőleges a felületre.

### Pascal-törvénye
>Egynemű nyugvó folyadék azonos magasságú pontjaiban a nyomás azonos.

### Felhajtó erő
>A felhajtó erő a folyadék által a test teljes felületére kifejtett eredő erő. A téglatest alakú test lapjaira:
> - elülső és hátulsó eredője nulla
> - bal és jobb oldali eredője nulla
> - alsó és felső eredője nulla...
>$$F_f=F_{fel}-F_{le}=\rho_fVg=m_fg$$
>$V$ a test által kiszorított folyadék térfogata, aminek tömege $m_f$ Tehát a felhajtó erő nagysága egyenlő a kiszorított folyadék súlyával.
>Ez Archimédesz törvénye. Pontosabban: Minden folyadékba mártott testre felhajtó erő hat, amely egyenlő a kiszorított folyadék súlyával.
>
>Ha a test sűrűsége nagyobb, mint a folyadéké akkor elmerül, mert a felhajtóerő kisebb mint a test súlya. Ha a folyadék sűrűsége nagyobb, akkor a test egy része nem merül el, a test úszik.