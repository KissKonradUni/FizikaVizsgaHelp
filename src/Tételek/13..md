## Rugalmas és rugalmatlan ütközések, ütközési szám.

### Ütközések
>Ha az ütköző testek zárt rendszert alkotnak (külső erők nem hatnak rájuk), akkor az ütközés során mindig teljesül a lendületmegmaradás. A rendszer tagjainak lendülete összesen ugyanazt adja az ütközés előtt mint után. Ez általában 3 független egyenletet jelent a lendület x, y és z komponenseire. Erre akkor van szükség ha az ütközés térben játszódik le és nem centrális (pl. két egymáshoz vágott labda, melyek sebességvektorai nem a másik tömegközéppontjának irányába mutatnak, vagy egy szétrobbanó tűzijáték esetében is alkalmazható) Billiárdgolyók ütközése az asztal síkjában két egyenletet eredményez. Egyenes mentén mozgó két test centrális ütközése pedig csak egyet.
>$$\begin{align*}\vec{p}&=m\vec{v}\\\vec{p}_{A,be}\cdot \vec{p}_{B,be}&=\vec{p}_{A,ki}\cdot \vec{p}_{B,ki}\end{align*}$$
>Ha ellentétes irányban halad a két test, akkor az egyik sebesség negatív.
>
>Extrém esetek: Tökéletesen rugalmatlan ütközésnél a két test összetapad:
>$$v_{A,ki}=v_{B,ki}\text{ és }m=m_A+m_B$$
>Tökéletesen rugalmas ütközésnél a kinetikus energia is megmarad:
>$$\frac{1}{2}m_{A}{v_{A,be}}^2+\frac{1}{2}m_{B}{v_{B,be}}^2=\frac{1}{2}m_{A}{v_{A,ki}}^2+\frac{1}{2}m_{B}{v_{B,ki}}^2$$

### Ütközési szám
>A valóságos ütközések valahol a kettő eset közé esnek. Hogy azon belül hova, azt az ütközési szám mutatja meg. Ez a szám a távolodási sebesség és a közeledési sebesség hányadosa.
>$$k=\frac{v_{B,ki}-v_{A,ki}}{v_{A,be}-v_{B,be}}$$
>Extrém esetek:
>$$\begin{align*}\text{Tökéletesen rugalmatlan: }&k=0\\\text{Tökéletesen rugalmas: }&k=1\\\text{Általánosan: }&0\leq k\leq1\end{align*}$$