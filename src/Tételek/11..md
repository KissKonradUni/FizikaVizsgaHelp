## Egyenletes körmozgás dinamikája: centripetális erő, centripetális gyorsulás, szögsebesség. Változó körmozgás dinamikája: forgatónyomaték, perdület (impulzusmomentum), perdülettétel, tehetetlenségi nyomaték, forgó mozgás alapegyenlete, forgó mozgás kinetikus energiája, munka, teljesítmény.

### Egyenletes körmozgás dinamikája
>A mozgás során a sebesség nagysága állandó, iránya viszont folyamatosan változik. Tehát van gyorsulás, ami a középpont felé mutat (centripetális).
>Inerciarendszerben tárgyaljunk.
>
>A dinamika alapegyenlete: $\vec{F_e}=m\vec{a}$
>A gyorsulásnak csak centripetális (sugárirányú) komponense van.
>
>Az eredő erő nagysága: $F_e=ma=ma_{cp}=m\frac{v^2}{R}=m\omega^2R$
>A szögsebesség: $\omega=\frac{2\pi}{T}=2\pi f$
>
>Ezt az eredő erőt sokféle kölcsönhatás biztosíthatja, lehet pl.: gravitációs erő, Coulomb-erő, kötélerő, nyomóerő, Lorentz-erő, stb. Ekkor, tehát a munkavégzés nulla. A centripetális erő nem végez munkát. A szögsebesség-vektor iránya a jobbkéz-szabállyal határozható meg.

### Változó körmozgás dinamikája - forgatónyomaték
>A mozgás során a sebesség nagysága változhat, illetve az origótól való távolság is. Ezért létezik $a_{t}$ tangenciális gyorsulás is.
>
>Az eredő gyorsulás megkapható az alábbi módon:
>$$a(t)=\sqrt{{a_{cp}(t)}^2+{a_t(t)}^2}$$
>Ha ismerjük a körmozgást végző test tömegét, akkor megkaphatjuk a körmozgás során ráható eredő erőt egy adott időpillanatban:
>$$F_e=ma(t)$$
>Egy erő origóra vonatkoztatott forgatónyomatéka: $\vec{M}=\vec{r}\times\vec{F}$
>
>Az erőkar az erő hatásvonalának a forgástengelytől mért távolsága, nagysága $\text{erő} \times \text{erőkar}$ vagyis $M=Fr_\bot=Fr\sin\alpha$ (Ez nem az eredő erővel számolandó, mivel annál az erőkar $0$, ezzel csak egy részének a forgatónyomatékát akarod számolni)
>A forgatónyomaték nulla, ha az erő hatásvonala átmegy a forgástengelyen, maximális ha merőleges a helyvektorra.
>Iránya a vektorszorzat alapján (jobbkéz-szabály) merőleges az erő és a helyvektor által meghatározott síkra.

### Perdület, (impulzusmomentum), perdülettétel
>Pontszerű test perdületének általános definíciója: 
>$$\vec{L}=\vec{r}\times\vec{p}=\vec{r}\times(m\vec{v})$$
>Ez a lendület (impulzus) momentuma. $\text{Lendület}\times\text{"Lendülő"kar}$
>Ha a helyvektor és a sebesség merőleges, mint pl.: egyenletes körmozgásnál, akkor:
>$$L=rmv=mr^2\omega$$
>A perdület vektor a forgatónyomaték hatására változik meg:
>$$\frac{d\vec{L}}{dt}=\vec{M_e}$$
>Ez a perdülettétel.

### Tehetetlenségi nyomaték, forgó mozgás alapegyenlete
>Speciális eset, amikor a tömegpont rögzített a tengely körül, állandó távolságban mozog.
>$$L(t)=mr^2\omega(t)$$
>Ekkor a perdület idő szerinti deriváltja $mr^2\beta(t)$, ahol $\beta$ a szöggyorsulás, az $mr^2$ tag pedig a tömegpont tehetetlenségi nyomatéka. Tömegpontra a tehetetlenségi nyomaték tehát: $\theta=mr^2$, ahol $r$ a tengelytől mért távolság.
>A perdülettételt használva:
>$$\frac{dL}{dt}=\theta\beta(t)=M$$
>Megkaptuk a forgómozgás alapegyenletét.

### Forgó mozgás kinetikus energiája
> Lásd: [[Fizika beugrók#60. Forgómozgás mozgási energiája]]

### Munka és teljesítmény
>Az elemi munka egy infinitezimális (~$0$) elmozdulás során körmozgás esetén:
>$$\delta W=\vec{F}\cdot d\vec{s}=Md\varphi$$
>Ebből a teljesítmény:
>$$P=\frac{dE_K}{dt}=\frac{\delta W}{dt}=M\frac{d\varphi}{dt}=M\omega$$
>Analógia a haladó és forgómozgás között:
>$$\begin{align*}&\text{}&&\text{Haladó mozgás}&&\text{Forgó mozgás}\\&\text{Változó}&&x&&\varphi\\&\text{(Szög)sebesség}&&v_x=\dot{x}&&\omega=\dot{\varphi}\\&\text{(Szög)gyorsulás}&&a_x=\dot{v}_x&&\beta=\dot{\omega}\\&\text{Tehetetlenség}&&m&&\theta=mr^2\\&\text{Erő/Forgatónyomaték}&&F_x=ma_x&&M=\theta\beta\\&\text{Lendület/Perdület}&&p_x=mv_x&&L=\theta \omega\\&\text{Kinetikus energia}&&E_K=1/2\cdot mv^2&&E_K=1/2\cdot\theta\omega^2\\&\text{Munka}&&W=F_x\Delta x&&W=M\Delta \varphi\\&\text{Teljesítmény}&&F_xv_x&&M\omega\end{align*}$$
