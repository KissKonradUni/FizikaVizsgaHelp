## Hullámok: síkhullám megoldás, hullámhossz, frekvencia, fázissebesség, hanghullámok, transzverzális és longitudinális hullámok.

### Hullámok, síkhullám megoldása, hullámhossz, frekvencia, fázissebesség
>Hullámok akkor jönnek létre amikor egy rugalmas közegben a közeg egy részének rezgése tovaterjed a közegben, azáltal, hogy a szomszédos pontok is átveszik a rezgést. Pl. gitárhúr (1D), víz felülete (2D), hang vagy fény (3D).
>A tovaterjedés sebessége a hullám fázissebessége ($c$). Ez határozza meg milyen időkésés van a két távoli pont rezgése között. Tekintsünk egy $x$ irányban terjedő síkhullámot (vagy egy 1 dimenziós húron terjedő hullámot). A rezgés $x=0$ helyen a szokásos harmonikus függvény: $y(t)=A\sin(\omega t+\delta)$ Ehhez képest az $x$ helyen a rezgés $x/c$ idővel késik:
>$$\begin{align*}y(x,\;t)=&\;A\sin\left[\omega\left(t-\frac{x}{c}\right)\right]=A\sin\left(\omega t-\frac{\omega x}{c}\right)=A\sin\left(\omega t-\frac{2\pi x}{Tc}\right)&=A\sin(\omega t-kx)&\\T:&\text{ a rezgés periódusideje}&(\text{adott, }T=1/f)\\\omega: &\text{ a rezgés körfrekvenciája }&(\omega=2\pi f=2\pi/T)\\\lambda:&\text{ a hullámhossz (a periódusidő alatt megtett út) }&(\lambda=Tc)\\k:&\text{ a körhullámszám }&(k=2\pi/\lambda)\\c:&\text{ a hullám fázissebessége }&(c=\lambda f)\end{align*}$$

### Hely és időfüggés
>A hullám esetében a hely és időfüggés és is periodikus függvény: $y(x,\;t)=A\sin(\omega t-kx)$

### Transzverzális és longitudinális hullámok
>Transzverzális hullám: a kitérés merőleges a terjedési irányra.
>(Fel-le rázott vízszintesen rögzített rugó)
>
>Longitudinális hullám: A kitérés párhuzamos a terjedési iránnyal.
>(Előre-hátra rázott vízszintesen rögzített rugó)
>(Hanghullámok)