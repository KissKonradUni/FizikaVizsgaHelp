## Derékszögű koordinátarendszer: bázisvektorok, elmozdulás, sebesség, gyorsulás leírása derékszögű koordinátarendszerben. Példák: egyenes vonalú egyenletes mozgás, egyenes vonalú egyenletesen változó mozgás, ferde hajítás.

### Bázisvektorok, elmozdulás, sebesség, gyorsulás leírása derékszögű koordinátarendszerben.
> A Descartes féle koordinátarendszer segítségével felírhatunk a vizsgált dimenziók száma szerint bázisvektorokat, amelyekkel leírható az elmozdulás.
> $$\begin{align*}\text{Bázisvektorok: }\{\;\vec{i},\;\vec{j},\;\vec{k}\;\}\\\vec{r}(t)=x(t)\vec{i}\;+\;y(t)\vec{j}\;+\;z(t)\vec{k}\end{align*}$$
> Pitagorasz tételével (az elmozdulás nagysága): 
> $$r=\sqrt{x^2+y^2+z^2}$$
> A sebesség (nagysága) pedig:
> $$v=\dot{r}=\sqrt{\dot{x}^2+\dot{y}^2+\dot{z}^2}$$
> A gyorsulás (nagysága) pedig:
> $$a=\ddot{r}=\sqrt{\ddot{x}^2+\ddot{y}^2+\ddot{z}^2}$$

### Egyenes vonalú egyenletes mozgás
>A mozgás 1 dimenziós ha egyenes vonalú, ezért elég ha a mozgás irányában veszünk fel egy $x$ tengelyt.
>$$s(t)=\int_{t_0}^{t}|\;\vec{v}(t)\;|\;dt=v\Delta t$$
>Ha $t_0 = 0$ akkor visszakapjuk a középiskolás $s=vt$ képletet. Tehát az úthossz lineáris függvénye az időnek, meredeksége pedig a sebesség. Gyorsulása 0.
>$$\tan\alpha=v=\frac{s}{t}$$

### Egyenes vonalú egyenletesen változó mozgás
> Ha egyenes vonalú, akkor ismét elég egy $x$ tengelyt felvenni. Mivel egyenletesen változó mozgás, ezért a gyorsulás $|\vec{a}|>0;\;\vec{a}=\text{állandó}$  így jellemezhető.
> A sebesség egy t időpillanatban:
> $$v_x(t)=\int_{t_0}^{t}a_x(t)\;dt\;+v_x(t_0)$$
> , de tudjuk, hogy $a_x$ állandó nagyságú, tehát
>$$v_x=a_x\cdot(t-t_0)\;+v_x(t_0)$$
>, illetve ha $t_0=0$, akkor
>$$v_x=a_xt+v_x(t_0)$$
>A test helye:
>$$x(t)=\int_{t_0}^{t}v_x(t)\;dt+x(t_0)=\int_{t_0}^t(a_xt\;+\;v_x(t_0))\;dt\;+\;x(t_0)$$
>, de tudjuk hogy $a_x$ állandó, illetve feltesszük hogy $t_0=0$, akkor
>$$x(t)=\frac{1}{2}a_xt^2+v_x(t_0)\cdot t+x(t_0)$$

### Ferde hajítás
> A gyorsulásunk állandó, de nem esik egybe a sebességvektorunkkal, ezért 2 dimenziós vizsgálatot teszünk, ahol az $x$ tengely lesz a sebesség irányában a földdel párhuzamosan, és hozzá képest felfelé derékszögűen lesz az $y$ tengely.
> Ekkor a sebesség felbontható két komponensre a vízszintessel bezárt szög $\alpha$ ismeretében:
> $$v_{x}(t)=v_0\cos\alpha+a_x(t)\cdot t\quad\quad\quad v_y(t)=v_0\sin\alpha+a_y(t)\cdot t$$
> A gyorsulást pedig egyszerűen felírhatjuk amennyiben a tartózkodási helyünk a földön található a kísérlet során:
> $$\vec{a}=-g\vec{k}\quad\Rightarrow\quad a_x(t)=0\quad\quad a_y(t)=-g$$
> (ahol $\vec{k}$ a függőleges egységvektor $y$ irányában)
> A test földet ér amikor $y=0$, tehát ha felírjuk a helyfüggvényeket
> $$x(t)=v_x(t)\cdot t=v_{x0}t\quad\quad\quad y(t)=v_y(t)\cdot t=v_{y0}t+\frac{1}{2}a_y(t)\cdot t^2=v_{y0}t+\frac{-g}{2}t^2$$
> akkor így meghatározható $t$:
> $$y(t)=0=\frac{-g}{2}t^2+v_{y0}t$$
> ahol ráeresztem a másodfokú megoldóképletet $a=\frac{-g}{2}$ és $b=v_{y0}$ ahhoz hogy megkapjam az eredményt. Utána behelyettesítem $t_{eredmény}$ -t az $x(t)$ képletbe hogy megkapjam a megérkezés helyét:
> $$x(t_{eredmény})=v_{x0}\cdot t_{eredmény}=x_{max}$$