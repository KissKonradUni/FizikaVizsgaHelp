## Lendület (impulzus) és lendülettétel, munka és munkatétel, kinetikus (mozgási) energia, teljesítmény és teljesítménytétel.

### Lendület
>Lendület (impulzus): A test tömegének és sebességének szorzata. vektormennyiség: iránya a sebesség vektor iránya.
>$$\begin{align*}\vec{p}&=m\vec{v}\\&=m\cdot\vec{a}t\\&=\vec{F}\cdot t\end{align*}$$
>Lendülettétel: Az lendület erő hatására változik meg. Az eredő erő határozza meg a változási gyorsaságát. Az okozott lendületváltozás $t_1$ és $t_2$ között az eredő erő által a tömegtől független:
>$$\Delta \vec{p}=\int_{t_1}^{t_2}\vec{F_e}\;dt$$

### Munka
>Munka: Az erő vonal menti (görbe menti) integráltja a test pályája mentén két pont között.
>$$W_{1,2}={\int_{\vec{r_1}}^{\vec{r_2}}}\vec{F}\cdot d\vec{r}$$Speciális eset: A mozgás pályája egyenes, az erő pedig mindenütt ugyanaz a vektor.
>$$W=Fs\cos\alpha$$
>Speciális eset: Ha az erő végig a mozgás irányába mutat (α = 0).
>$$W=Fs$$

### Kinetikus (mozgási) energia
>Ha egy nyugalomból induló tömegpontra állandó erő hat:
> - a pont gyorsulása állandó: $\vec{a}=\frac{F}{m}$ (a mozgás egyenes vonalú) $\rightarrow a = a_x$
> - $t$ idő múlva sebessége $v=at$, a megtett út pedig: $s=s_x=\frac{a}{2}t^2$
>Tehát a testen végzett munka:
>$$W=Fs=ma\frac{a}{2}t^2=\frac{1}{2}ma^2t^2=\frac{1}{2}mv^2$$
>Ez a test kinetikus energiája:
>$$E_K=\frac{1}{2}mv^2$$Negatív munka esetén a kinetikus energia csökken, a test lassul.
>Munkatétel: A kinetikus energia megváltozása egyenlő az eredő erő által a testen végzett munkával.
>$$W=\Delta E_K$$

### Teljesítmény
>Teljesítmény: Az energiaközlés üteme (egységnyi idő alatt közölt energia). (Lehet közölt hőenergia, elektromos energia, mechanikában a munkavégzés során közölt energia.)
>$$P=\frac{dE}{dt}$$A mechanikai teljesítménytétel: A tömegpontra ható erők teljesítménye egyenlő a test kinetikus energiájának változási gyorsaságával.
>$$P=\frac{dE_K}{dt}$$
>Az elemi munka:
>$$\delta W=\vec{F}\cdot d\vec{r}=dE_K$$
>A munkatétel felhasználásával:
>$$P=\frac{dE_K}{dt}=\vec{F}\cdot\vec{v}$$
>Végrehajtva a változótranszformációt:
>$$W=\int_{\vec{r_{1}}}^{\vec{r_2}}\vec{F}\cdot d\vec{r}=\int_{t_1}^{t_2}P\;dt$$
