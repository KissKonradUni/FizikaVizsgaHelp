## Newton axiómái, Galilei-féle relativitási elv.

### Newton I. törvénye
>Kiválasztási axióma: Létezik olyan vonatkoztatási rendszer amelyben a magára hagyott testek megtartják eredeti mozgásállapotukat (azaz a sebesség vektor állandó). Az ilyen rendszereket inerciarendszereknek nevezzük.

### Newton II. törvénye
>Egy állandó tömegű pontszerű test gyorsulása arányos a testre ható erővel és ellentétesen arányos a test tömegével. A gyorsulás a testre ható erő irányába mutat.
>$$\vec{a}=\frac{\vec{F}}{m}$$

### Newton III. törvénye
>Ha az A test a B testre erőt fejt ki, akkor B test azonos nagyságú, azonban ellentétes irányú erővel hat A testre egyaránt.

### Newton IV. törvénye
>(A szuperpozíció elve) Ha egy tömegpont egyidejűleg több erőhatásnak is ki van téve, akkor azok együttes hatása egy eredő erővel helyettesíthető. Az eredő erő a testre ható összes erő vektori összege.
>$$\begin{align}\vec{F_e}=\sum_{i=1}^n\vec{F_i}\\\vec{F_e}=m\vec{a_e}\end{align}$$

### A Galilei-féle relativitási elv
>Bármely két egymáshoz képest állandó sebességgel mozgó vonatkoztatási rendszerben a mechanikai jelenségek ugyanúgy mennek végbe. Pl. a rázkódástól eltekintve nem érezzük, hogy mozog-e a vonat, ha állandó sebességgel halad. A leejtett pénzérme ugyanúgy függőlegesen egyenletesen gyorsulva esik. Az ilyen vonatkoztatási rendszerek közül tehát egyik sincs kitüntetve, nincsen egy abszolút nyugvó vonatkoztatási rendszer.
>
>Egymáshoz képest mozgó rendszerek közötti kapcsolat:
>Mozogjon a $K’$ rendszer a $K$-hoz képest a pozitív $x$ irányba állandó $v_0$ sebességgel. Egy $\Delta t$ idő alatt az origók közötti távolság: $|\vec{O}'-\vec{O}|$. Tehát a mért koordinátakülönbségek $K’$-ben:
>$$
\begin{align*}
&(\text{Idő})&\Delta t'&=\Delta t\\
\\
&(\text{Helyvektor})&\Delta x'&=\Delta x-v_0\Delta t\\
&&\Delta y'&=\Delta y\\
&&\Delta z'&=\Delta z\\
&\Rightarrow\\
&&\vec{r}'&=\vec{r}-\vec{v_0}\Delta t\\
\\
&(\text{Sebesség})&v_x'&=v_x-v_0\\
&&v_y'&=v_y\\
&&v_z'&=v_z\\
&\Rightarrow\\
&&\vec{v}'&=\vec{v}-\vec{v_0}
\end{align*}
$$

