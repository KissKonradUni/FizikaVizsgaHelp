## Erőtörvények (Newtoni gravitációs erő, súlyerő, rugóerő, súrlódási erő, közegellenállási erő, kényszererők). A dinamika alapegyenlete, mozgásegyenletek, mozgástörvény.

### Newton-féle gravitációs erő.
>Két tömegpont között vonzó irányú kölcsönhatás jön létre, amelyet ez a képlet remekül ír le: [[Fizika beugrók#20. Newton-féle gravitációs erő]]
>$\gamma = 6.67\cdot10^{-11}\frac{Nm^2}{kg^2}$
>Az erőtörvény egyszerű alakja kiterjedt testekre is érvényes, amennyiben gömbszimmetrikusok. A távolság a középpontok között mérendő. A vektori alak megadja az erő irányát is:
>$$\vec{F_{21}}=-\frac{\gamma M_1M_2}{||\vec{r_{12}}||^2}\cdot\text{normalize}(\vec{r_{12}})=\frac{\gamma M_1M_2}{||\vec{r_{12}}||^2}\vec{e_{12}}$$
>A normalizálás mint művelet, azaz $\text{norm}()$ az alábbi módon történik:
>$$\text{normalize}(\vec{v})=\frac{\vec{v}}{||\vec{v}||}$$
>és gyakorlatilag az eredetivel megegyező irányú, de egy egység hosszúságú vektort ad vissza.

### Súlyerő
>Amikor a test elmozdulása elhanyagolható méretű a bolygó (vagy hold stb.) sugarához képest, akkor a gravitációs erő homogénnek (helytől független) vehető.
>$$\vec{F_g}=-mgk$$
>ahol $m$ a tömeg, $g$ a föld gravitációs gyorsulása és $k$ a függőleges egységvektor a föld felszínén.

### Rugóerő
>Hooke-törvény: Az erő az egyensúlyi helyzettől mért deformáció méretével arányos és azzal ellentétes irányú. Az arányossági tényező a rugóállandó $D$.
>$$\vec{F_r}=-Dx$$

### Súrlódási erő
>Három fajta lehet:
> 1. Tapadási: két felület egymáshoz képesti mozdulatlanságát igyekszik megőrizni, értéke bármennyi az anyagi minőség és nyomóerő által meghatározott maximumig. Példa, amennyiben a test $F_1$ erővel van megtolva valamilyen irányba:
>$$\begin{align*}F_{ts}&=F_1&\text{amíg}&\quad\quad F_1\leq F_{ts,max}\\F_{ts,max}&=\mu_tF_{ny}&\text{ahol}&\quad\quad\mu_0=\text{tapadási együttható}\\F_{ny}&=F_g&&\quad\quad\text{amennyiben}\text{ nem hat külső lefele ható erő}\end{align*}$$
> 2. Csúszási: két egymáson csúszó felület között fellépő erő, mely a mozgást igyekszik gátolni:
>$$F_{cs}=\mu_{cs}F_{ny}$$
> 3. Gördülési: felületen guruló testre hat a mozgással ellenkező irányban:
> $$F_{gs}=\mu_gF_{ny}$$

### Közegellenállás vagy légellenállás
>Arányos a test sebességével, ill. a sebesség négyzetével, és azzal ellentétes irányú.
>$$\begin{align*}\vec{F_k}&=-c\vec{v}\\&\text{vagy}\\\vec{F_k}&=-cv^2\vec{e_v}\end{align*}$$
>Az arányossági tényező c függ:
> - a test mozgásra merőleges felületének nagyságától
> - a test alakjától (mennyire áramvonalas)
> - a közeg sűrűségétől

### Kényszererők
>Ezek nagysága éppen akkora, hogy a kényszerfeltétel teljesüljön: 
>pl. kötélerő, 
>	 tartóerő, 
>	 tapadási súrlódás (a megcsúszás határáig)

### A dinamika alapegyenlete, mozgásegyenletek, mozgástörvény
>Ha összegezzük Newton I., II., és IV. törvényét, akkor megkapjuk a dinamika alapegyenletét:
>$$\sum_{i=1}^{n}\vec{F_i}=m\vec{a}$$
>Ezeket koordinátánkként kiírva, illetve az erőkre beírva a megfelelő erőtörvényeket, megkapjuk a mozgásegyenleteket.
>Az erők nem függhetnek a gyorsulástól, mert az ellentmondana a szuperpozíció elvének. A megoldáshoz meg kell még adni 6 integrálási állandót. Ezek általában a kezdeti hely 3 koordinátája és a kezdeti sebesség 3 koordinátája: Az egyenleteket megoldva megkapjuk a mozgástörvényt, mely megmondja, hogy a test hol tartózkodik egy bizonyos időben (a pálya egyenlete):
>$$\vec{r}(t)=(\;x(t),\;y(t),\;z(z)\;)$$