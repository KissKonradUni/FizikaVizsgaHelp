## Fizikai mező (erőtér) fogalma és típusai, konzervatív erőtér, potenciális energia, Newton-féle gravitációs potenciális energia, rúgóerő potenciális energiája, az energiaminimum elve. A mechanikai energia és megmaradása, nem konzervatív erők munkája.

### Fizikai mező (erőtér)
> Fizikai mezőről akkor beszélünk, ha a tér valamely tartományában és valamely időközben, az akkor és ott jelenlévő tömegpontra erő hat és ez a helykoordináták és az idő folytonosan differenciálható függvénye. Tehát $\vec{r}$ és $t$ az erő vektorfüggvény változói: $\vec{F}(\vec{r},\;t)$
>
>- Az erőtér lehet időtől független (stacionárius): $\frac{\partial\vec{F}}{\partial t}=0$, ekkor csak a helytől függ: $\vec{F}(\vec{r})$
>- Az erőtér lehet helytől független (homogén): $\frac{\partial\vec{F}}{\partial x}=\frac{\partial\vec{F}}{\partial y}=\frac{\partial\vec{F}}{\partial z}=0$, ekkor csak az időtől függ: $\vec{F}(t)$

### Konzervatív erőtér
>Olyan időtől független (stacionárius) erőtér amelyben két pont között az erőtér által végzett munka független az úttól: 
>$$\int_{G}W\cdot d\vec{s}=0\quad\quad\text{ahol } G\text{ egy zárt görbe}$$
>Ekkor a pontokat (pl.: $B$) jellemezhetjük a munkával amit a tér végez amíg onnan a test egy kiválasztott nullpontba (pl.: $A$) elmozdul. $\rightarrow$ A potenciális energia egy pontban ($B$) egyenlő azzal a munkával amit a tér végez miközben a test onnan a nullpontba ($A$) mozdul.
>$$E_p(B)=W_{BA}=\int_{B}^{A}\vec{F}\cdot d\vec{r}$$

### Az energiaminimum elve
>Nagyobb erő nagyobb potenciális energiakülönbséget jelent ugyanazon két pont között. Megfordítva: Minél nagyobb ütemben változik a potenciális energia a hely változásával, annál nagyobb a tér által kifejtett erő.
>Homogén erőtér esetén egy dimenzióban (az átlagos erőt használva):
>$$F=-\frac{\Delta E_p}{\Delta x}$$
>Általánosan bármely pontban:
>$$F=-\frac{dEp}{dx}$$
>Homogén erőterekben az erő a csökkenő potenciális energia irányába hat.

### Potenciális energia Newton-féle gravitációs mezőben
> Lásd: [[Fizika beugrók#44. Newton féle gravitációs erő potenciális energiája]]
> A Newton-féle gravitációs erőt beszorzod a nullponttól való távolsággal, és negatív előjelet adsz neki hogy a nullpont felé mutasson. Az energiaminimum elvéből ered ez a megoldás.

### Rugóerő potenciális energiája
> Lásd: [[Fizika beugrók#45. Rugóerő potenciális energiája]]
> A Hooke-törvény értelmében az erő lineáris függvénye a hosszváltozásnak. Ez konzervatív erőteret eredményez. A $\Delta l$ hosszall megnyújtott rugó potenciális energiája:
> $$E_p(x)=\frac{1}{2}D\cdot\Delta l^2$$

### Mechanikai energia
>Vegyük azt a speciális esetet amikor csak konzervatív erők hatnak miközben a test $B$-ből $C$-be mozdul.
>Ekkor bármely $B$ és $C$ pontokra:
>$$\begin{align*}&E_p(B)-E_p(C)&=W_{BC}\quad&=E_K(C)-E_K(B)\\&-\Delta E_p&=\delta W\quad\;\;&=F(\vec{r})\cdot d\vec{r}\end{align*}$$
>Tehát az elemi munka a potenciális energia teljes differenciálja.
>Az eredeti egyenletet átrendezve:
>$$\begin{align*}E_p(B)+E_K(B)&=E_p(C)+E_p(C)\\\\E_M(B)&=E_p(B)+E_K(B)\\&\text{behelyettesítve }\Rightarrow\\E_M(B)&=E_M(C)\end{align*}$$
>Ez a mechanikai energia, amely a konzervatív erőtérben megmarad.

### Nem konzervatív erők munkája
>Amikor nem konzervatív ($nk$) erők is hatnak (pl.: súrlódás, közegellenállás, emberi munka) a tömegpontra:
>$$W_{BC}={W_{BC}}^k+{W_{BC}}^{nk}$$
>Ahol a konzervatív erők munkája:
>$${W_{BC}}^{k}=E_p(B)-E_p(C)$$
>Tehát a nem konzervatív erők munkája:
>$${W_{BC}}^{nk}=\Delta E_M$$
>megegyezik a mechanikai energia megváltozásával.